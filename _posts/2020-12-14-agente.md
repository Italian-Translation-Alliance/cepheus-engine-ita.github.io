---
layout: single
title: Le carriere: l'Agente
categories: Carriere
---

Ed eccoci, come promesso, alla prima scheda sulle carriere, in cui illustrerò le possibilità di gioco di un personaggio che ha perseguito i vari percorsi di vita.

L'Agente è ovviamente la spia per eccellenza, sia governativa che corporativa. Il primo modello che può venire in mente a chiunque è lui:

<img src="https://upload.wikimedia.org/wikipedia/it/9/96/Bond_james_bond.jpg" title="" alt="" data-align="center">

Ma qui siamo nel regno della fantascienza e uno pseudo-Bond lo lasciamo nel reame di **Cepheus Modern** piuttosto. 

Andando a vedere i riferimenti di Marc Miller nel creare Classic Traveller, però abbiamo un buon esempio di come potremmo rappresentare un Agente in Cepheus Engine: Dominic Flandry, agente dell'Impero Terrestre, nato dalla penna di Poul Anderson e protagonista di un ciclo di racconti e romanzi pubblicato tra gli anni '60 e gli anni '80, ricordato dai vecchi grognard della fantascienza letteraria come "Bond nello spazio".

<img title="" src="https://www.orderofbooks.com/wp-content/uploads/2013/01/Flandry-by-Poul-Anderson.jpg" alt="Dominic Flandry, sempre attorniato di belle donne" data-align="center">

Ma se volessimo giocare un personaggio "alla Flandry" senza impelagarsi nella lettura dei libri (che comunque tra alti e bassi io consiglio come godibilissime e classiche avventure spaziali, in fondo è il mood per cui è stato dichiaratamente creato Cepheus Engine), come dovremmo impostarlo?

Innanzitutto un donnaiolo, un po' fanfarone che vuole sembrare stupido e arrivista nella maggior parte delle situazioni. Sotto questa maschera, un intelletto fine, consapevole della decadenza totale della sua civiltà e dell'imminente rovina, eppure votato alla difesa dell'Impero dalla Lunga Notte della Barbarie, pur sapendo che in fin dei conti è inevitabile.

Volendo generare un Agente su questa scorta e non venendoci in aiuto un'ambientazione esplicita, ma quella implicita del regolamento, vediamo come interpretare la carriere di un tale personaggio:

```
Edmund Whiteley (Maschio Umano)    6A9923    Età 38
Agente(4)   Cr23000
Corruzione-2 Amministrazione-1 Legge della Strada-1 Comando-1 Ricognizione-1 Cingolato-1 Cavalcare-0 Computer-0 Vela-0
```
> Edmund si qualifica a 18 anni nell'Agenzia e guadagna l'abilità Legge della Stada (presumibilmente in una prima missione sottocopertura in qualche bettola cittadina). Dal secondo periodo copre incarichi delicati che lo portano a forzare un po' le circostanze (Corruzione), ma è solo nel terzo periodo che finalmente ottiene un Rango, senza però essere promosso. Durante il quarto periodo finalmente l'agognata promozione a Agente Speciale e i primi incarichi di Amministrazione. A questo punto ha 34 anni e ha evitato per un soffio i primi effetti dell'invecchiamento dopo 16 anni da Agente.

Qui abbiamo un perfetto Agente tipo-Flandry: non ha raggiunto ancora alti gradi nel suo servizio a causa del suo basso Status Sociale e alla sua Educazione traballante, ma ha una buona esperienza da spendere, è capace di guidare anche mezzi inusuali (Cingolati) e ha il minimo di competenza in Computer, Calvalcare e condurre Vela per non restare penalizzato nei tiri. Non ha avuto periodi esplicitamente nelle carriere militari, ma le competenze acquisite lo potrebbero mettere a capo di piccole operazioni paramilitari.

Generiamo anche una controparte femminile:

```
Agente Speciale in Carica Renu Peae (Femmina Umana)	A75568	Età 36
Agente(4)   Cr40000
Legge della Strada-2 Corruzione-1 Comando-1 Sopravvivenza-1 Elettronica-0 Baldoria-0 Amministrazione-0 Computer-0 Talpa-0
Passagio Medio, Passaggio Inferiore(x2)
```
> Renu è una media famiglia borghese, con un'educazione di base e non particolarmente brillante, in compenso è una forza della natura con una discreta resistenza. La sua prestanza l'ha portata a sviluppare maggiore attitudine agli incarichi dove la pacificazione degli ambienti urbani ostili è necessaria. Sale immediatamente al Rango 1 e viene promossa ad Agente Speciale in Carica durante il primo periodo, accrescendo la sua traballante educazione di base. Le vengono riconosciute anche doti di Comando, che le torneranno utili nelle future operazioni paramilitari sul campo. Continua la sua carriera fino al quarto periodo senza grossi scossoni di carriera ma anche evitando gli effetti di un corpo non più tanto giovane. Durante il quinto periodo operazioni illecite la portano a giudizio, riesce a essere congedata con onoroe solo dopo una lunga battaglia legale. Lascia il servizio a 36 anni con 40.000 crediti in tasca e un paio di Passaggi. Ha esperienza, è fisicamente forte, potenzialmente letale.

Immagino facilmente due personaggi del genere scontrarsi in un'avventura. Da una parte abbiamo uno scaltro Agente, solo entrato nel gioco della vita con le carte sociali svantaggiate, compensate da una carriera non male. Dall'altra un caterpillar, probabilmente un po' arrabbiata per come la sua soddisfacente carriera sia finita malamente e magari pronta a vendicarsi.
E se questi due mirassero allo stesso obiettivo? Oppure se un patrono ingaggiasse Peae per un incarico rischioso e un'altra parte (governativa? corporativa? un privato?) ingaggiassero Whiteley per fermarla?

Abbiamo tirato insieme solo due personaggi e già si vede la forza della generazione a carriere. Con qualche tiro non abbiamo solo due personaggi stagionati, ma un potenziale background da sviluppare dal dipanarsi dei periodi di servizio e dei possibili incidenti (o conseguimenti) avvenuti.
