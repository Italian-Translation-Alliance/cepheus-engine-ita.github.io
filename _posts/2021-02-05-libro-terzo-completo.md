---
layout: single
title: Giorno 74 - Libro Terzo Completo
categories: Aggiornamenti
---

Come promesso ieri i lavori di traduzione hanno ripreso a pieno ritmo. È con estremo piacere e orgoglio che annunciamo il completamento della traduzione del LIBRO TERZO: Arbitri. La scelta di tradurre per primo l'ultima porzione di Cepheus Engine è per permettere, di fatto, di giocare quasi a tutti gli effetti il gioco in modo completo. Il LIBRO SECONDO infatti contiene le importanti regole sui viaggi spaziali, commercio e costruzione delle navi, che però può essere del tutto ignorata per condurre one-shot e campagne planetarie.

Il LIBRO TERZO invece contiene, oltre a utilissimi consigli pratici rivolti agli Arbitri su come gestire la campagna e scrivere avventure (una parte spesso ignorata dai manuali di GDR) anche i capitoli sugli Incontri (animali, sociali e spaziali) che sono il vero e proprio motore di un'avventura.

Insomma, abbiamo recuperato il tempo perso e anche molto rapidamente. Ora affrontiamo la traduzione del restante libro con serena consapevolezza e tanto entusiasmo.

Come sempre feedback, proofreading e suggerimenti sono ben accetti.