---
layout: single
title: Giorno 10 - Il capitolo 2 è online
categories: Aggiornamenti
published: true
---

Oggi vede la pubblicazione del capitolo della Abilità (ovvero le Skill nel testo originale). Cepheus Engine presenta la bellezza di 65 abiità distribuite nei campi più disparati: dall'allevamento degli animali all'astrogazione, passando per varie abilità guerriere e non.  
Anche una scorsa rapida a questo capitolo lascia presagire un tema fondamentale di ciò che offre CE: un sistema che pur essendo molto specializzato nel genere fantascientifico è un'ottima base per un sistema di gioco universale adattabile ai generi più disparati! Non a caso regolamenti simili esistono e sono sempre stati più numerosi negli ultimi anni e spaziano dalle ambientazioni moderne allo sword & sorcery.  
Una particolarità delle abilità in CE sono le sette "a cascata". Sono abilità che richiedono l'immediata specializzazione in una sotto-abilità specifica. Un personaggio esperto in scienze, per esempio, non si suppone sia un tuttologo di tutto il sapere scientifico, ma che sia specializzato in una branca specifica, come la fisica o la biologia. Lo stesso è richiesto per pilotare veicoli o per usare armi e artiglieria pesante.
I capitoli per iniziare a divertirvi nella creazione del personaggio sono quasi completi, già con il prossimo sarete in grado di generare anche personaggi con le regole opzionali della psionica. Gli ultimi capitoli saranno poi dedicati all'equipaggiamento e al combattimento corpo a corpo.

Come sempre il proof-reading è ben accetto e per qualsiasi necessità potete trovarci sul [gruppo telegram](https://t.me/cepheus_engine_ita) o scrivermi in [privato](https://t.me/zeruhur).

Su questo blog presto vorrei pubblicare appronfondimenti sulle varie carriere e ai riferimenti letterari e cinematografici da cui prendere spunto per dare verve e spessore ai vostri personaggi. Stay tuned.
