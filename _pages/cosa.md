---
layout: single
title: Che cos'è Cepheus Engine
permalink: /about/
---

Cepheus Engine è un gioco Old School, sotto [Open Gaming License](https://it.wikipedia.org/wiki/Open_Gaming_License), che deriva dal [System Reference Document](https://it.wikipedia.org/wiki/System_Reference_Document) di Mongoose Traveller I edizione.

Traveller è stato il primo gioco di ruolo di fantascienza che ha cercato di ricreare le atmosfere della fantascienza dell'era classica, quella di autori come Isaac Asimov, Robert A. Heinlein, Poul Anderson, H. Beam Piper e E. C. Tubb.

Pubblicato nel 1977 da Game Designer's Workshop, Traveller vede come autore principale sin dagli albori Marc Miller, che ancora oggi sviluppa e cura le nuove edizioni del gioco, arrivate ormai alla quinta incarnazione per i tipi della Far Future Enterprise.

Parallelamente all'edizione principale, FFE ha concesso in licenza il marchio registrato di Traveller a Mongoose Publishing, che ha pubblicato due edizioni. 

La prima edizione, del 2008, vide anche la pubblicazione sotto licenza OGL del SRD. Lo scopo principale era permettere lo sviluppo di materiali di gioco a terze parti, rendendo le regole fondamentali del sistema sotto licenza aperta.

La più recente, del 2016, è quella attualmente supportata dall'editore con la pubblicazione di materiali, avventure ed espansioni, non ha previsto la pubblicazione di un SRD sotto OGL.

In previsione del cambio di rotta, Jason Kemp ha basato un nuovo sistema OGL sulle ceneri del SRD di Mongoose: Cepheus Engine.

Cepheus Engine non è solo un toolkit indirizzato agli autori ed editori indipendenti desiderosi di pubblicare il proprio materiale di gioco sotto licenza aperta, ma anche un sistema di gioco di ruolo completo, che con il solo regolamento principale e la fantasia dell'arbitro e dei giocatori, è sufficiente per giocare anni di campagne in un universo fantascientifico di propria creazione o utilizzando le ambientazioni già preparate da altri.

Cepheus Engine, infatti, a differenza del materiale sorgente, non è fortemente impermeato da un'ambientazione ufficiale ed è quindi la scelta ideale per chiunque voglia crearne e giocarne una originale, con un approccio fondamentalmente Old School.
